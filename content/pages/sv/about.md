---
title: Om mig
description: "Jag är en frilansande webbutvecklare från Mariestad. Jag har
  utvecklat webbplatser åt personer och företag runt om i världen.  "
heading: Om Carl Hallén Jansson
paragraph: "Jag är en frilansande webbutvecklare som jobbar med privat personer
  och företag runt om i världen. "
---
## Hur det började

När jag var 14 år gammal behövde en vän till min pappa en hemsida, och jag fick frågan om jag kunde bygga den. Jag var då intresserad av datorer och spelade mycket datorspel, jag visste dock ingenting om hur man gjorde hemsidor.

Detta gjorde mig dock nyfiken: Hur skaffar man egentligen en egen hemsida? Min första tanke var att man bara behövde gå till en domän som inte var tagen och sedan ägde man den. Jag trodde också att man skulle få visuella verktyg som man kunde redigera hemsidan med.

Detta var helt fel. Jag lärde mig ganska snabbt att hemsidor byggs med HTML och CSS. Jag hade ingen aning om hur man använde de konstiga förkortningarna.

Till slut, istället för att försöka upptäcka allt själv, googlade jag "Hur skapar man en hemsida?". Den sökningen ledde mig till Codecademy där jag lärde mig grunderna i HTML och CSS, och sedan JavaScript.

Jag tog sedan på mig uppdraget att skapa den där hemsidan. Den gick dock inte speciellt bra och togs ned efter några månader.

Detta var 2013 och det var början på min passion för webbutveckling. Jag hade lärt mig grunderna, och nu ville jag lära mig mer. 

När jag slutade gymnasiet visste jag vad jag ville göra: bygga hemsidor. Jag visste även att jag ville jobba åt mig själv och kontrollera min egen tid.

Så... Jag började frilansa som webbutvecklare.

## På jobbet

Att vara frilansare är en utmaning, liksom att driva vilket företag som helst. Jag måste inte bara hinna med arbetet åt kunderna men också marknadsföra mig själv, vara relativt aktiv på sociala medier och skriva blogginlägg.

Det är mycket som ska göras på en dag och det kan lätt bli mycket. Som tur är tycker jag om vad jag håller på med och får energi utav det. 

## På fritiden

När jag inte håller på att skapa häftiga projekt och löser kluriga problem åt kunder spenderar jag tid med min flickvän eller spelar något av de många datorspel jag har i mitt Steam-bibliotek.

Det är inte heller ovanligt att jag skapar häftiga projekt åt mig själv eller lär mig nya verktyg som underlättar arbetet. Webbutveckling är trots allt min passion, och jag håller gärna på med det under mina lediga timmar också.