---
type: post
published: false
title: Varför jag använder Bokio för bokföring
date: 2021-03-01T12:45:50.408Z
updated: 2021-03-01T12:45:50.434Z
image: /Gatsby_Logo.png
description: Skriv något här...
---
När jag startade mitt företag var det två saker jag inte såg fram emot: Skatter och **Bokföring**. Skatter kunde jag inte bli av med, men bokföringen kunde jag iallafall underlätta.

Jag började söka efter lösningar och upptäckte ganska snabbt att [Bokio](https://bokio.se), en startup, var ett överlägset alternativ. De erbjöd allt från bokföring och fakturering till lönehantering och utlägg, helt gratis!

Det var just den där "helt gratis" delen som fångade mig. Om man tittar på Vismas eEkonomi ser man att den billigaste planen kostar 99 kr/månad, och då får man bara fakturering. Om man önskar att även bokföra behöver man deras "Bokföring & Fakturering" plan som kostar 189 kr/månad.

Det här får du gratis genom Bokio, plus en massa andra funktioner. Det hjälper även att Bokio har ett väldigt bra gränssnitt och att de lägger till nya funktioner hela tiden.

Bokio har fungerat utmärkt i ungefär två år för mig som frilansare.

## Inte helt perfekt

Trots att Bokio är en fantastisk bokförings-app, är den inte helt felfri. Med det menar jag faktiskt att den saknar vissa saker som jag skulle ha uppskattat.

### Ingen bankkoppling

När man läser om funktionerna som Visma erbjuder kan man se att det ingår "koppling till banken". Detta är något som Bokio saknar. De har dock en lösning där man manuellt kan kopiera utdrag från banken och koppla varje transaktion till ett verifikat.

Tyvärr är detta inte något jag använder eftersom det lägger till ett extra steg. Istället för att endast bokföra verifikatet skulle jag även behöva kopiera utdraget från banken.

En lösning där man nya transaktioner uppdateras automatiskt i Bokio skulle vara mycket mer användbart. Då skulle man kunna få en notis om att en transaktion har skett och att man måste bokföra den.

### Kan inte schemalägga fakturor

Jag skickar manuellt fakturor till alla mina kunder. Då måste jag gå till Bokio, skapa faktura, lägga till kund, lägga till pris, och sedan skicka den till kunden. För kunder som betalar varje månad blir detta väldigt monotont och ökar risken för att jag skickar felaktiga fakturor.

En bättre lösning skulle vara att schemalägga fakturor. Då skulle jag kunna ange kund och pris, samt hur ofta jag vill att fakturan ska skickas.