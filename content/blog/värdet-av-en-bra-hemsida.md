---
date: 2020-03-10T14:08:25+01:00
published: false
title: Värdet av en bra hemsida
description: De flesta företag förstår vikten av att ha en egen hemsida, men allt
  färre förstår vikten av hemsidans kvalité. Jag förklarar varför det är otroligt
  viktigt att ha en bra hemsida och varför du kan förlora kunder på en dålig hemsida.
updated: 2020-03-10T01:00:00+01:00
image: "/static/cover.jpg"

---
Många företag vet att de behöver en hemsida.

Okej, det är ju jättebra!

Problemet är att vissa nöjer sig med vilken hemsida som helst. De bryr sig bara om att finnas på nätet och i sökmotorernas resultat.

Det är dock inte en bra idé att skaffa en hemsida för att endast synas på nätet. Den synligheten måste även vara av bra kvalité. Annars kan det påverka företagets trovärdighet och dess förmåga att få nya kunder.

## Vad är en dålig hemsida?

För att förstå varför det det är viktigt med en bra hemsida, måste vi förstå vad som gör en hemsida dålig.

### Design

När du tänker på design kanske du säger: "Design? Men det är väl subjektivt?". Och ja, det stämmer... till viss del.

Människor ser faktiskt ganska enkelt skillnad på en dålig design och en bra design, även om de inte riktigt vet varför de tycker om den ena bättre den andra.

**Ta följande bilder som exempel:**

Båda hemsidorna sysslar med samma verksamhet. Vilken skulle du helst vilja köpa från?

Du kan klicka på bilderna för att komma till respektive webbplats.

Förresten, jag har inte arbetat på någon av dessa hemsidor och jag har ingen relation med företagen.

_Elit Fönsterputs:_

 [**![Elit fönsterputs hemsida](/static/elit-fönsterputs.jpg "Elit fönsterputs")**](https://www.elitputs.se/)

_Alberts Städservice:_

[![Alberts städservice hemsida](/static/alberts-service.jpg "Alberts städservice")](https://www.alberts-service.se/kungsbacka/fonsterputs)

Företagen ovan sysslar med att putsa fönster. Båda utför antagligen ett suveränt arbete, men företaget som skulle få flest kunder från nätet är Alberts städservice.

Varför? Jo, för att Alberts städservice har bättre kontrast, bättre färger och bättre val av typsnitt. Hemsidan använder även illustrationer och bilder på ett bättre sätt. Effekten blir att företaget framstår som trovärdigt.

Om du tittar på Elit fönsterputs, så ser du att färgerna som används inte passar speciellt bra ihop. Bakgrunden på sidan är ljusgrågrön medan text fältet har en grå bakgrund men vit text. Detta passar inte speciellt bra ihop.

Det är absolut inte den värsta hemsidan jag har sett, men Alberts städservice använder färger som ger mer kontrast och som är lättare att titta på.

Du kanske undrar varför Alberts städservice set bättre ut än Elit fönsterputs. Det är faktiskt inte en slump att den är bättre. Alberts städservice använde sig av en webbyrå för att skapa webbplatsen, medan Elit fönsterputs verkar ha använt One.coms site-builder.

### Snabbhet

![](/static/speed.jpg)

Hur snabbt en webbplats laddar är en av de viktigaste bitarna för en bra användarupplevelse. Det är även en viktig faktor för att ranka bra i sökresultaten.

Att ha en långsam webbplats kan kosta dig väldigt mycket kunder. Närmare 50% av användare förväntar sig att webbplatsen ska ladda på under 2 sekunder. Det betyder att om din webbplats tar för lång tid att ladda, riskerar du att förlora hälften av dina potentiella kunder.

Oftast beror långsamma hemsidor på bilder som inte är optimerade, men det kan också bero på att servern som filerna sparas på ligger för långt ifrån användaren.

Ett sätt att göra en hemsida snabb, är att använda sig av JAMstack principer. Du kan [läsa mer om JAMstack](https://chjweb.se/blogg/vad-ar-egentligen-jamstack) i mitt inlägg där jag förklarar vad det är.

### Sökmotoroptimering

![](/static/search.jpg)

Någonting som är väldigt vanligt förekommande hos webbplatser som inte är skapade av webbyråer eller webbutvecklare, är en brist på grundläggande sökmotoroptimering.

Då menar jag att man inte lägger tid på sidtitlar eller meta beskrivningar.

Sidtiteln bör beskriva vad just den sidan handlar om och innehålla sökord som du vill ranka för. Det förekommer att webbplatser endast sätter företagets namn i sidtiteln. Detta hjälper inte användaren att förstå innehållet på webbsidan.

Även meta beskrivningen visas tillsammans med sökresultaten och berättar för användaren vad sidan handlar om. Den är inte direkt kopplad till högre placeringar, men kan öka antalet personer som klickar på resultatet och därmed generera en högre placering.

I vissa fall är det okej att lämna denna beskrivning tom, men i de flesta fall bör man skriva något som får folk att klicka på sökresultatet. Allt för ofta ser jag webbplatser som saknar en meta beskrivning, även fast de skulle behöva en.

## Konsekvenser av en dålig hemsida

### Förlorade kunder

![](/static/leaving.jpg)

Designen på din webbplats påverkar om potentiella kunder kommer att lita på dig. Om du inte har en webbplats som ser bra ut, så är chansen stor att du just nu förlorar en stor del av dina potentiella kunder.

Dina besökare bildar en uppfattning om webbplatsen otroligt fort. Efter ungefär 0,05 sekunder har besökaren bildat en åsikt som antingen får de att stanna eller hitta ett annat företag. 

### Minskad trovärdighet

![](/static/question.jpg)

Din webbplats utseende påverkar även hur trovärdigt ditt företag verkar vara. Efter besökarens första intryck av din webbplats kan deras åsikt om ditt företag förbli den samma i flera år.

Så ett dåligt första intryck betyder att man inte ens skulle överväga ditt företag om man behövde samma tjänster eller produkter i framtiden.

### Missad möjlighet till marknadsföring

![](/static/kolar-io-QQNQjrKEl6w-unsplash.jpg)

En webbplats som inte är sökmotoroptimerad är inte en marknadsföringskanal. Om du skaffade din webbplats i hopp om att du skulle får lite extra marknadsföring till en låg kostnad, men inte sökmotoroptimerade webbplatsen, så är det en bortkastad möjlighet.

Det här handlar om det jag nämnde innan, sidtitlar och meta beskrivningar. Dessa betyder dock inte speciellt mycket om man inte optimerar webbplatsen för specifika sökord.

Även om din webbplats rankar bra när du söker på ditt företag, så betyder det inte att den är sökordsoptimerad. Det är klart att företaget kommer upp när du söker på företagsnamnet, förmodligen så finns ingen annan med samma namn.

Det svåra är när du ska bli upptäckt av kunder som inte vet att du existerar. Då måste du analysera vad din målgrupp söker efter för att hitta dina tjänster eller produkter, och sedan optimera för dem sökorden.

## Fördelar med en bra hemsida

Efter att ha läst alla problem med en dålig hemsida, kanske du förstår vad fördelarna med en bra hemsida är.

### Fler kunder

![](/static/customers.jpg)

Eftersom du nu har en hemsida som är snygg och modern, så stannar besökarna på din webbplats. Självklart måste du fortfarande skriva bra texter som får besökaren att bli en kund, men de lämnar iallafall inte så fort dem ser webbplatsen.

Om dina tjänster passar besökarens behov och du har etablerat en trovärdighet, så är chansen mycket större än innan att denna besökare blir en kund.

### Ökad trovärdighet

![](/static/trust.jpg)

Precis som när besökare bildar en negativ uppfattning om ditt företag, så stannar även positiva intryck hos besökaren i flera år. Det betyder att även om de väljer att inte köpa dina tjänster eller produkter just nu, så finns du i bakhuvet tills nästa gång.

### En marknadsföringskanal

![](/static/marketing.jpg)

Om din hemsida är sökmotoroptimerad på rätt sätt, kan den mycket möjligt fungera som en effektiv marknadsföringskanal. Genom att optimera för sökord som dina kunder söker efter, kan din webbplats öka din synlighet avsevärt.

Det kan även vara värt att skaffa en blogg på hemsidans domän för att öka antalet sidor som finns med i sökresultaten och optimera för ytterligare sökord.

## Sammanfattning

Nu hoppas jag att du förstår värdet av en bra webbplats. Det är inte värt att bara ha en webbplats för att "finnas på nätet", du måste ha en webbplats som får dina besökare att stanna och som marknadsför ditt företag.

Om du är osäker på om din webbplats är bra eller dålig, så erbjuder jag att göra en [kostnadsfri granskning](https://chjweb.se/tjanster/granskning/#cta) av din webbplats. På så sätt får du veta om den förlorar dig kunder eller skapar dig kunder.

Din webbplats har potential, låt den leva upp till den.