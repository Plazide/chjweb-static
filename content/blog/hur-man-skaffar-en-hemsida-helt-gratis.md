---
date: 2020-02-21T13:08:25Z
published: false
title: Hur man skaffar en hemsida helt gratis
description: 'Vill du ha en hemsida, men vill inte lägga ner en massa pengar på att
  skapa den eller driva den? Då kan den här guiden förmodligen hjälpa dig. Jag kommer
  att visa hur man bygger en hemsida och sedan hostar den helt gratis.  '
updated: 
image: ''

---
Om du har kollat runt på nätet efter en gratis hemsida så har du förmodligen hittat Wix eller någon annan Site-builder. Problemet med dessa är att dem inte är helt gratis.

Om du exempelvis använder den billigaste prenumerationen från Wix kan du koppla en domän till webbplatsen. Då har du redan betalat för en domän, och behöver betala för privilegiet att koppla den till din webbplats. 

![](/static/Wix priser.jpg)

Detta är egentligen ingenting som bör kosta pengar, eftersom det handlar om att sätta DNS-regler. Detta är något man gör från tjänsten som man köpte domänen från.

Om du väljer den prenumerationen kommer din hemsida även visa en massa reklam, eftersom Wix måste tjäna pengar på dig på något sätt.

De dyrare prenumerationerna är inte speciellt dyra. "Unlimited" är bara runt 130 kr i månaden. Men eftersom du läser det här, så antar jag att du vill ha en hemsida som inte kostar något överhuvudtaget.

Du kanske tycker att detta är svårt att tro på, men jag kommer visa att det är möjligt.

## Ingen hemsida utan investering

Om du verkligen vill ha en hemsida helt gratis, då måste du sluta leta efter en site-builder. Dessa kommer aldrig vara helt gratis i slutändan. Du kommer alltid behöva betala för hosting eller för att lägga till ett domännamn.

För att verkligen skapa en hemsida utan att lägga ned pengar, måste du istället lägga ned tid. Det går inte att undvika.

Så om du inte har gott om tid, rekommenderar jag dig inte att använda den här metoden. Jag rekommenderar dig inte att använda en site-builder heller, eftersom du måste lägga ned ganska mycket tid på en sådan också.

Så om du inte har tid, men du har pengar, skulle jag rekommendera att anlita en webbutvecklare eller webbyrå istället. Du vill ju ha en snygg hemsida som genererar kunder, och då bör du anlita någon som vet vad dem håller på med.

Men om du har både tid och pengar, så kan du ju börja använda en site-builder och göra ändringar tills du är nöjd. Men du skulle förmodligen få ett bättre resultat om du anlitade en webbutvecklare eller webbyrå.

Nu är ju jag lite partisk också eftersom jag är frilansare, men detta är min åsikt.

Du bör endast använda den här metoden om du absolut inte har några pengar, men har ganska mycket tid att lägga ned.

## Så... Hur gör man?

Nu när du vet om den här metoden är rätt för dig, kan vi ju sätta igång!

### Förberedelser

För att kunna använda den här metoden krävs två konton, ett GitHub konto och ett Netlify konto. GitHub är tjänsten där webbplatsens kod kommer att ligga och där du kan göra ändringar. Netlify är tjänsten vi kommer använda för att hosta webbplatsen.

1. Börja med att skapa ett [GitHub konto](https://github.com/join).
2. Skapa sedan ett [Netlify konto](https://app.netlify.com/signup) genom att klicka på GitHub ikonen på den länkade sidan.