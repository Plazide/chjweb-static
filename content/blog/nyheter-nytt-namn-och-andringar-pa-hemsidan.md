---
type: project
published: true
title: "Nyheter: nytt namn och ändringar på hemsidan"
date: 2020-12-23T11:05:17.268Z
updated: 2020-12-23T11:05:17.295Z
image: /hemsida_2020-12-23-124844.jpg
description: "Under en längre tid har jag tyckt illa om mitt val av namn på
  hemsidan och social medier. CHJ webblösningar har varit missvisande, då det
  antyder att jag driver en fullskalig webbyrå. Så är inte fallet, jag är en
  frilansande webbutvecklare. "
---
## Nytt namn

Det har tagit lite tid, men nu har jag äntligen insett att mitt val av namn för hemsidan och på sociala medier inte var speciellt bra. När jag valde namnet var jag ganska naiv och tyckte att det lät häftigt. Nu tycker jag att CHJ webblösningar var lite missvisande gentemot vilken typ av verksamhet jag faktiskt driver.

Det namnet antydde att jag drev en webbyrå, vilket jag inte gör. Jag är en frilansande webbutvecklare, inget mer. Min förhoppning är att detta ska bli tydligare nu när jag börjar använda mitt riktiga namn, **"Carl Hallén Jansson"**.

## Ändringar på hemsidan

### Mer fokus

Min hemsida har varit ganska ofokuserad. Jag har haft en massa sidor som egentligen inte bidrog till målet med hemsidan. Det målet är att finna locka potentiella kunder.

En av de viktigaste sidorna för en frilansare är referenser/projekt sidan. Denna saknade jag innan, vilket var ett stort misstag. Om potentiella kunder inte kan se vad jag gjort innan, kan de ju inte lita på att jag ska göra något som möter deras krav.

### Bättre kontakt sida

Min kontaktsida har länge sett ganska oprofessionell ut. Något som jag misstänker skrämt bort en del kunder som funderat på att kontakta mig. Nu har jag lagt till ett formulär samt en passande hero-sektion.

### Översatt till engelska

Jag skriver ibland tekniska blogginlägg på engelska och har märkt att vissa av de inläggen genererar trafik till min hemsida. Problemet var att jag hemsidan inte fanns på engelska, så de lämnade direkt.

För att lösa detta har jag tagit mig tid att översätta alla sidor till engelska. Om man nu går in på en sida som börjar med `en`, kommer innehållet att vara på engelska. Exempelvis `https://chjweb.se/en/kontakt`.

Förhoppningsvis kommer detta att hålla kvar utländska kunder.

### Inga fler kakor

En sak som många av oss hatar på nätet är att acceptera kakor. Det är en fruktansvärd användarupplevelse och allmänt irriterande.

Alla hemsidor som för statistik med Google Analytics måste visa ett sådant cookie consent meddelande. Jag har länge använt just Google Analytics tillsammans med Hotjar för att analysera trafik på min webbplats. 

Jag har dock märkt att detta inte varit speciellt användbart, det enda jag tittat på är antalet besökare.

Jag har därför valt att ta bort dessa verktyg och istället bara använda [Cloudflare Web Analytics](https://www.cloudflare.com/web-analytics/). Cloudflare Web Analytics för anonym statistik och lagrar inga spårningskakor. Detta betyder att jag inte behöver be om användares tillåtande att använda Cookies.

Jag har alltså inga kakor kvar!

## Avslutningsvis

Detta blir förmodligen det sista inlägget för det här året. Då är det ju passande att avsluta med att säga God Jul och Gott nytt år och hoppas att nästa år blir något bättre än det nuvarande.

