---
title: Digitala verktyg för att effektivisera tiden som egenföretagare
date: 2019-11-19T13:34:27.320Z
description: >-
  Som egenföretagare vill man helst maximera sin tid. Det bästa sättet att göra
  detta är genom verktyg som automatiserar mycket av det arbete som man
  vanligtvis måste göra. I det här inlägget listar jag några verktyg som jag
  använder för att maximera min egen tid egenföretagare.
image: /static/milan-popovic-bmyxtxydl-i-unsplash.jpg
---
## Att effektivisera

Det finns många sätt att effektivisera sin tid. Man kan anlita andra företag att göra vissa uppgifter åt en, eller göra ett schema som utsätter olika tider för olika uppgifter. I det här inlägget kommer jag dock att fokusera på digitala verktyg, alltså program och appar, som hjälper mig att fokusera på mitt huvudsakliga arbete snarare än administrativa uppgifter.

## 1. Bokio - Gratis bokföring och fakturering

Bokio är ett svenskt bolag som erbjuder en gratis bokföring- och faktureringsapp. Innan jag startade mitt företag hade jag tänkt att använda Visma som bokföringsprogram, men av en slump så hittade Bokio. 

De marknadsförde sig som ett gratis bokföringsprogram, och det stämmer. Jag trodde att de endast erbjöd en gratis testperiod till nya användare, men när jag läste vidare visade det sig att appen faktiskt var helt gratis om man inte vill betala för prioriterad support eller rådgivning.

### Bokföring

Jag använder bokio för min bokföring och för att fakturera kunder. Bokio har gjort det otroligt lätt att hålla en korrekt bokföring. Varje gång en affärshändelse sker laddar man upp verifikationen och Bokios AI försöker hitta de rätta fälten automatiskt. 

Det här fungerar dock inte varje gång. I början hade jag problem med att den missade decimaler vilket betydde att summan blev mycket större än vad den egentligen var. Detta är dock lätt ändra själv under bokföringsprocessen. 

Man får sedan välja en bokföringsmall som innehåller de korrekta kontona för olika typer av affärshändelser. Sedan uppdateras kontona och bokföringen är slutförd. Du kan sedan se dina bokförda verifikationer i din huvudbok.

Bokio hjälper dig även med att skapa olika rapporter med bokföringen som underlag. Det går att skapa momsrapporter, bokslut, resultatrapport och osv.

### Fakturering

Även faktureringen är otroligt enkel. Du kan lägga till artiklar som går att återanvända flera gånger. Det går att spara kunder som ska faktuerars mer än en gång.

När du ska skapa en faktura trycker du på skapa faktura, sedan väljer du vilken kund du ska skicka till och vilka artiklar som kunden ska betala. Bokio skapar sedan en faktura och du kan välja hur den ska skickas. 

Antingen skickar du den via mejl, laddar ned den och skickar själv, använder e-faktura eller låter Bokio skicka en pappersfaktura.
